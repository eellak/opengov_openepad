# Πρότυπη πλατφόρμα καταγραφής προβλημάτων της Δημόσιας Διοίκησης


Αντικείμενο της «Δράσης 3 - Πρότυπη πλατφόρμα καταγραφής προβλημάτων της Δημόσιας Διοίκησης» είναι η υλοποίηση, παράδοση και τεκμηρίωση πρότυπης πλατφόρμας, μέσω της οποίας οι πολίτες καταθέτουν μηνύματα που αφορούν αρνητικές ή θετικές εμπειρίες εξυπηρέτησης, προτάσεις και ιδέες για βελτίωση διοικητικών διαδικασιών καθώς και καλές πρακτικές Φορέων με στόχο την αντιστοίχιση των παρεχόμενων υπηρεσιών με τις πραγματικές ανάγκες των πολιτών.

Αποτελείται από δύο υποσυστήματα

Το Υποσύστημα “Καταχώρισης - Παρουσίασης  Αιτημάτων”
Το υποσύστημα αυτό αποτελεί τη βιτρίνα του συγκεκριμένου έργου, αφού την χρησιμοποιεί ο πολίτης για να καταθέσει το αίτημα του (ιδέα, εμπειρία, πρόταση) ενώ παράλληλα  μπορεί να ενημερωθεί και για τη δράση. Για τη συμμετοχή των χρηστών έχουν δημιουργηθούν κατάλληλα διαμορφωμένες διεπαφές. 

Το υποσύστημα «Διαχείρισης Αιτημάτων»
Το υποσύστημα «Διαχείρισης Αιτημάτων», αποτελεί το διαχειριστικό κομμάτι της πλατφόρμας. Πιο συγκεκριμένα, είναι το σύστημα το οποίο αναλαμβάνει την καταγραφή όλων των αιτημάτων  (ιδέα, εμπειρία, πρόταση)  δημοτών, πολιτών και επισκεπτών της πλατφόρμας, ενώ παράλληλα παρέχει τη δυνατότητα διαχείρισης τους. Όπως παρουσιάζεται και στο υποσύστημα Καταχώρισης Αιτημάτων, το κάθε αίτημα αφορά συγκεκριμένο φορεά. Με αυτό τον τρόπο, παρέχονται στον πιστοποιημένο χρήστη του κάθε φορεά επιπρόσθετες δυνατότητες κατηγοριοποίησης και κωδικοποίησης του συνόλου των προτάσεων μέσα από κατάλληλες φόρμες. 

